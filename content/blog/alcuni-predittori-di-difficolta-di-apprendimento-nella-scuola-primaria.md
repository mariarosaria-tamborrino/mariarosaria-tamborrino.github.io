---
title: "Alcuni predittori dei disturbi dell'apprendimento nella scuola primaria"
date: 2015-09-11
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: false
---

Nei primi anni della scuola primaria è possibile individuare una serie di
**indicatori predittivi** di disturbi specifici dell'apprendimento (DSA). Di
seguito, potete trovarne alcuni. Molti di questi comportamenti possono essere
comuni durante il primo anno di scuola, ma la loro _persistenza_ e la presenza
massiccia e associata deve portare a qualche sospetto.  
  
_"Non stanno a sentire":_  

  * difficoltà nel ricordare istruzioni,  

  * difficoltà nell'organizzare e raccontare storie,  

  * necessità di strategie alternative per ricordare le consegne.  

  
_"Non si impegnano abbastanza":_  

  * difficoltà nell'organizzare il lavoro e bisogno di aiuto costante per il mantenimento dell'ordine,  

  * migliore prestazioni in prove orali,  

  * se compiono molti errori nello scrivere, preferiscono evitare l'esperienza frustrante e quindi compiti scritti.  

  
_"Non si concentrano":_  

  * sembrano esaurire rapidamente le capacità di attenzione, poiché non fissano bene le parole ma le devono riportare una per una.  

  
_"Non sono precisi":_  

  * scarsa manualità e scarso controllo della penna.  

  
_"Non controllano il loro lavoro":_  

  * possono scrivere la stessa parola più volte sbagliandola ripetutamente e in maniera diversa,  

  * mancano della percezione visiva complessiva delle parole.  

  
Fonte: Dislessia e altri DSA a scuola. Strategie efficaci per gli insegnanti
(2013). Edizioni Erickson.


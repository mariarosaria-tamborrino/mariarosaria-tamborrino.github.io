---
title: "Prerequisiti della scrittura e DSA"
date: 2016-12-19
omit_header_text: true
background_image: 'sfondo_articoli.png'
featured_image: 'articles/scrittura_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: true
---

I **prerequisiti** , cioè quelle abilità cognitive che partecipano
all'apprendimento di abilità complesse come la **scrittura** , negli ultimi
anni hanno attirato sempre più l'attenzione degli specialisti del settore.
Quali sono?  
  
**Abilità fonologiche**  
Scrivere richiede la capacità di scomporre una parola nei suoi suoni
distintivi, ordinati nel tempo. Il bambino deve operare con unità linguistiche
di complessità e ampiezza sempre maggiore: lettere, sillabe, parole, frasi.  
  
**Abilità visuo-percettive**  
Il bambino deve memorizzare la corrispondenza tra ogni suono e il relativo
segno grafico. A complicare la situazione, c'è il fatto che le lettere possono
essere rappresentate in diversi sistemi grafici (stampato, corsivo, ...).  
  
**Abilità motorie**  
il bambino deve anche imparare a riprodurre le diverse lettere nelle diverse
forme grafiche a mano. Il grafema è un simbolo particolare, poiché può essere
tracciato correttamente solo se sono rispettati alcuni criteri, come l'ordine
di esecuzione e la direzionalità.  
Le abilità motorie coinvolte nel corsivo sono ancora più complesse, poiché
risulta necessario un movimento armonioso anche per congiungere le singole
lettere tra di loro.  
  
**Abilità visuo-spaziali**  
Il bambino per scrivere deve rispettare delle regole relative alla
disposizione spaziale delle lettere e delle parole all'interno della pagina.  
  
La  **[disortografia](http://www.psicologalecce.com/blog/quando-scrivere-e-un-problema-la-disortografia)** è un _disturbo specifico dell'apprendimento_ (DSA) caratterizzato da difficoltà nel rispettare le regole di trasformazione del linguaggio parlato in linguaggio scritto. Quindi, il bambino commette numerosi errori di ortografia.  
Quando parliamo di  **[disgrafia](http://www.psicologalecce.com/blog/quando-scrivere-e-il-problema-la-disgrafia)** , invece, **** ci riferiamo ad un DSA che coinvolge la scrittura nella sua componente esecutivo-motoria. ​Pertanto, la scrittura appare spesso illegibile e disordinata.  
  
Se sospettate che vostro figlio abbia difficoltà di apprendimento, rivolgetevi ad un professionista per una [valutazione ](http://www.psicologalecce.com/blog/disturbi-specifici-dellapprendimento-limportanza-della-valutazione)approfondita.    
  
_Riferimenti bibliografici: Blascon et al. (2004). Il corsivo dalla A alla Z.
Un metodo per insegnare i movimenti della scrittura. La teoria. Edizioni
Erickson._


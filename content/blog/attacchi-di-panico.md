---
title: "Attacchi di panico e iperventilazione"
date: 2017-07-21
omit_header_text: true
background_image: 'sfondo_articoli.png'
featured_image: 'articles/attacco-di-panico_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: true
---

Si possono esaminare gli [attacchi di panico](/blog/cose-un-attacco-di-panico) da un punto di vista **psicofisiologico** e anche da un punto di vista **cognitivo** .   
  
Il primo prende spunto dalle somiglianze tra panico e **iperventilazione** ,
che consiste nell' _aumento della frequenza degli atti respiratori_ .
L'iperventilazione ha l'effetto di rendere più difficile l'apporto di ossigeno
ai vari organi. Di conseguenza, può portare a sensazioni di stordimento,
vertigini, debolezza e senso di svenimento.  
  
I sintomi dell'iperventilazione possono essere interrotti riciclando l'aria
espirando e respirando con un sacchetto davanti alla bocca.  
Per affrontare l'iperventilazione viene suggerito di apprendere a ristabilire,
in caso di crisi, dei pattern respiratori normali mediante la pratica di
esercizi di rieducazione respiratoria (respirazione di tipo addominale, lenta
e cadenzata).  
  
L'analogia tra attacchi di panico e iperventilazione suggerisce che la persona
con panico possa avere delle modalità respiratorie disfunzionali che portano
all'iperventilazione. Una volta che la persona ha avuto alcune esperienze
drammatiche di iperventilazione (anche per motivi casuali) può
sensibilizzarsi. Si crea così una spirale di paura e di **ansia
anticipatoria** che può rendere più intensi gli attacchi e rendere angoscianti
anche delle situazioni apparentemente innocue. Di conseguenza, la persona
comincia ad evitare quelle situazioni che teme possano scatenare la
sintomatologia, trovandosi sempre di più in un _circolo vizioso_ **“paura
della paura”** .  
  
Un altro punto di vista è quello **cognitivo** . I pazienti con disturbi da
panico tendono a dare _interpretazioni catastrofiche_ ai propri sintomi
fisici: interpretazioni che sopravvivono a nonostante le rassicurazioni e
nonostante le esperienze che la persona stessa vive e che mostra il carattere
innocuo degli attacchi.  
  
_Riferimenti bibliografici: Sanavio (2008). Psicoterapia cognitivo-
comportamentale. Carocci Editore._


---
title: "Mindfulness e stress"
date: 2018-09-10
omit_header_text: true
background_image: 'sfondo_articoli.png'
featured_image: 'articles/328981961_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: true
---

​ **Mindfulness** significa _essere consapevoli del momento presente, capire
cosa succede dentro e fuori di noi con un atteggiamento di benevola apertura.
Vuol dire vivere nel momento presente, nel qui e ora, senza giudicare_ o
rifiutare quello che accade dentro di noi.  
  
Essere presenti nei diversi momenti della giornata vuol dire che la nostra
mente è qui e non altrove. Questo consente di essere consapevoli di ciò che
accade nel momento stesso in cui accade e permette quindi di risparmiare
energie.  
  
Questa _presenza consapevole_ genera cambiamenti nel modo di comportarsi e
nell'atteggiamento verso se stessi e gli altri.  
​La mindfulness permette di provare gioia e tristezza nei momenti in cui si
presentano, senza dover per forza agire o reagire o esprimere un'opinione
immediatamente.  
  
 _Le pratiche di mindfulness possono fornire un valido aiuto nell'affrontare e
gestire lo stress o più in generale la vita di tutti i giorni in maniera più
serena e consapevole_. Tuttavia è importante considerare che l'apprendimento
di tali pratiche richiede impegno e costanza per portare a risultati
significativi.  
  
Le sue applicazioni principali sono in ambito clinico: il lavoro pionieristico
di **Jon Kabat-Zinn** ha avuto un grandissimo successo in medicina e in
psicoterapia. Di recente però le sue applicazioni si sono estese anche in
ambito educativo e organizzativo, come possibilità di un vero e proprio stile
di vita più salutare.  
  
 _Riferimenti bibliografici:_

  *  _Snel E. (2015). Calmo e attento come una ranocchia. Esercizi di mindfulness per bambini (e genitori). Edizioni Red._
  *  _http://www.mindfulnessitalia.it_


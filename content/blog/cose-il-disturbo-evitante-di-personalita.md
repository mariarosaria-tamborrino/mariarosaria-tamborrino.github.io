---
title: "Cos'è il disturbo evitante di personalità?"
date: 2017-02-06
omit_header_text: true
background_image: 'sfondo_articoli.png'
featured_image: 'articles/232351405_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: false
---

La caratteristica essenziale di questo disturbo è la notevole presenza di
**inibizione sociale** , sentimenti di **inadeguatezza** e **ipersensibilità
al giudizio negativo** degli altri. Il disturbo si manifesta entro la prima
età adulta in diversi contesti.  
  
Questi individui **evitano** le attività lavorative che implicano un
significativo contatto interpersonale per timore di essere criticati,
disapprovati o rifiutati. Evitano di farsi nuovi amici, a meno che non siano
certi di piacere e di essere accettati senza critiche.  
  
Le persone con questo disturbo non amano partecipare ad attività di gruppo, a
meno che non ricevano offerte ripetute di supporto. L'intimità interpersonale
è spesso difficoltosa, sebbene spesso siano in grado di stabilire relazioni
intime. Possono avere difficoltà nel parlare di sé e dei propri sentimenti per
timore di esporsi, di essere ridicolizzati o umiliati.  
  
Tendono a essere timidi, quieti, inibiti e “ _invisibili_ ”, per timore che
qualsiasi attenzione sia umiliante o rifiutante. Si aspettano che,
indipendentemente da quello che dicono, gli altri li ritengano “ **sbagliati**
”.  
  
Gli individui con disturbo evitante di personalità sono inibiti nelle
situazioni interpersonali poiché si sentono **inadeguati** e spesso hanno una
**bassa autostima** . In situazioni che prevedono interazioni con estranei _si
credono socialmente inetti_ , non attraenti, o inferiori agli altri.  
  
Sembra esservi una notevole sovrapposizione tra il disturbo evitante di
personalità e il _disturbo d'ansia sociale_ (fobia sociale).  
  
_Riferimenti bibliografici: American Psychiatric Association (2014). DSM-5.
Manuale Diagnostico e statistico dei disturbi mentali. Raffaello Cortina
Editore._


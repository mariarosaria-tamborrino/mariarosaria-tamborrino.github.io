---
title: "Bambini: la sorpresa stimola l'apprendimento"
date: 2015-04-07
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: false
---

Nei bambini molto piccoli, di circa 11-12 mesi, osservare un oggetto che si
comporta in modo diverso dal solito stimola l' **apprendimento** . Infatti, i
bambini vengono stimolati a esplorare meglio gli oggetti coinvolti e a
sperimentare attivamente ipotesi sul loro comportamento.  
  
Molti studi hanno dimostrato che il c **omportamento anomalo** di un oggetto
attira l'attenzione dei bambini, che si soffermano a guardarlo più a lungo.  
  
Come descritto in un articolo pubblicato su “Science”, il tempo dedicato a
studiare e mettere alla prova gli oggetti che si comportano in modo strano è
decisamente superiore a quello che i piccoli dedicano agli oggetti che hanno
un comportamento familiare. Se, per esempio, vedono una macchinina che
incontrando un ostacolo, invece di sbatterci contro e fermarsi, lo attraversa
senza problemi, prendono il giocattolo e provano a farlo sbattere contro
differenti oggetti.  
  
A sorprendere non è solo la violazione della “solidità” e compattezza degli
oggetti: lo stesso comportamento di **esplorazione** è messo in atto con
grande attenzione quando vengono contraddette anche altre proprietà attese,
come il fatto che in genere un oggetto ha bisogno di una superficie di
appoggio per non cadere, e che si sposta nello spazio in modo continuo.  
  
Secondo _Stahl e Feigensen_ , autori dello studio, il fatto che la
**violazione** di queste proprietà susciti tanto stupore e interesse conferma
l'ipotesi che nell'uomo e in altre specie esista una fondamentale "
**conoscenza di base** ", ossia che alcune rappresentazioni cognitive di
oggetti e agenti siano presenti già alla nascita.  
  
[Fonte: http://www.lescienze.it](http://www.lescienze.it/news/2015/04/03/news/comportamento_oggetti_sorpresa_attenzione_apprendimento-2555099/)


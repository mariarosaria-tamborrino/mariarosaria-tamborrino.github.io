---
title: "Covid-19, Fase 2 e attività in studio"
date: 2020-05-13
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: false
---

Da qualche giorno ho ripreso a ricevere presso i miei studi di **Martano** e
di **Lecce** . Naturalmente sono disponibile ad effettuare delle sedute
**online** . Tale modalità, in questa fase delicata, resta da preferire
qualora sia possibile o in caso di situazioni a rischio.  
  
Il lavoro presso lo studio è organizzato tenendo conto delle [linee guida](https://d66rp9rxjwtwy.cloudfront.net/wp-content/uploads/2020/05/Opuscolo-vademecum-FASE-2.pdf) previste dal Consiglio Nazionale dell' **Ordine degli Psicologi** e del [vademecum ](https://www.psicologipuglia.it/news/r/vademecum-per-la-prevenzione-della-diffusione-del-covid-19-negli-studi-professionali-di-psicologia-e-psicoterapia/1604.htm) dell’ **Ordine degli Psicologi della Puglia** , di seguito sintetizzate:   
  
**Pianificazione e gestione degli appuntamenti**  
Gli appuntamenti sono organizzati in modo tale che intercorra, tra una seduta
e l'altra, uno spazio di tempo sufficiente per compiere le operazioni di
pulizia e sanificazione degli ambienti e di ricambio dell'aria. Tale
organizzazione consente, inoltre, di non far incrociare i pazienti all'interno
dello studio (inclusa la sala d'attesa).  
  
**Igiene delle mani**  
È a disposizione dei pazienti un dispenser automatico con soluzione
idroalcolica presso l'ingresso dello studio. Le persone sono invitate ad
igienizzare le proprie mani frizionando il prodotto per circa 20 secondi.  
  
**Distanziamento sociale**  
Viene mantenuta la distanza interpersonale di almeno 1 metro (consigliato 2
metri) all'interno dello studio e viene evitata qualsiasi forma di contatto
fisico.  
  
**Pulizia e sanificazione degli ambienti e di eventuali strumenti**  
Sono garantite accurate e frequenti pulizie delle superfici, con particolare
attenzione alle superfici più frequentemente utilizzate (sedie, scrivania,
maniglie delle porte, ecc.). Vengono eseguite le operazioni di pulizia e
sanificazione al termine di ogni incontro/seduta.  
  
**Ricambio dell'aria**  
Al termine di ogni incontro (se possibile anche durante l'incontro stesso, nel
completo rispetto della privacy) e prima dell'avvio del successivo, viene
effettuata un'adeguata aerazione degli ambienti.  
  
**Sospensione degli incontri in presenza in caso di sintomatologia sospetta**  
Ai pazienti viene comunicata l’importanza di non recarsi allo studio in caso
di presenza di sintomi influenzali o para-influenzali o se entrati in contatto
con soggetti risultati positivi al virus.  
  
**Utilizzo guanti e mascherina**  
In conformità con il Protocollo condiviso di regolazione delle misure per il
contrasto e il contenimento della diffusione del virus Covid-19 negli ambienti
di lavoro del 24 aprile 2020, è previsto l'utilizzo da parte mia e del
paziente di una mascherina chirurgica.  
Sono disponibili alcune mascherine di questo tipo in studio, nel caso in cui i
pazienti ne siano sprovvisti o ne abbiano una deteriorata.  
Se il paziente si presenta in studio con un paio di guanti usa e getta, gli
viene chiesto di toglierli e gettarli in un apposito contenitore, mettendo a
sua disposizione un altro paio da indossare durante l'incontro.  
  
**Diminuzione delle occasioni di contatto con superfici potenzialmente
infette**  
Quando possibile, viene preferito l'utilizzo di pagamenti elettronici o
tramite iban al fine di diminuire le occasioni di contatto con superfici
potenzialmente infette. Per lo stesso motivo, sono stati eliminati riviste e
giochi dalla sala d'attesa.  
  
_Qualora, per le tipologie di intervento e di utenza, non dovesse essere
possibile lavorare rispettando le suddette indicazioni, le sedute saranno
rinviate o effettuate a distanza._  


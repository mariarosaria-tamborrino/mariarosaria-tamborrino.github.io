---
title: "Cos'è la Schema Therapy?"
date: 2018-05-04
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: false
---

La **Schema Therapy** (ST) è un approccio terapeutico innovativo ideato da
**Jeffrey E. Young.** _In_ _tegra e amplia la terapia cognitivo-
comportamentale_ (CBT) e le teorie su cui si basa, prendendo spunto da altri
modelli teorici, come la teoria dell’attaccamento, il costruttivismo, la
psicanalisi e l’approccio della Gestalt.  
  
La ST si è dimostrata efficace nel trattamento di _problemi di ansia e
depressione, dei disturbi alimentari, delle problematiche di coppia e nella
prevenzione delle ricadute nelle dipendenze, ..._  
  
Inoltre, la ST è molto utile in quelle situazioni in cui sono presenti
_problematiche psicologiche ben radicate_ _,_ in cui i tratti patologici di
**personalità** possono ridurre l’efficacia della CBT, portando le persone ad
avere delle ricadute o a bloccarsi durante il percorso terapeutico.  
  
Rispetto alla CBT, la ST dà molta più importanza all’analisi delle diverse
fasi dello sviluppo del disturbo (a partire dall’infanzia e dall’adolescenza),
alla sfera emotiva e alla relazione terapeutica..  
  
Questo approccio terapeutico si basa sull’individuazione e sulla modificazione
dei cosiddetti “ **schemi maladattivi precoci** ” (SMP). Il terapeuta cerca di
ricostruire lo sviluppo di questi schemi dalla prima infanzia al presente,
dedicando particolare attenzione alle relazioni interpersonali del paziente.
Grazie alla ST il paziente riesce ad essere più consapevole dei propri tratti
di personalità disfunzionali e, di conseguenza, è facilitato nel modificarli.
Il terapeuta lo aiuta a modificare i propri schemi attraverso l’utilizzo di
_strategie cognitive, emotive, comportamentali e interpersonali_ .  
  
Successivamente vedremo nel dettaglio quali sono gli schemi maladattivi
precoci e altri aspetti interessanti della Schema Therapy.  
​  
  
_Riferimenti bibliografici: Young et al. (2007). Schema Therapy. La terapia
cognitivo-comportamentale integrata per i disturbi della personalità.
Eclipsi._


---
title: "La depressione nei bambini"
date: 2016-07-12
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: true
---

La **depressione** , sia nei bambini che negli adolescenti, è riconoscibile da
alcune caratteristiche fondamentali. Alcune sono simili al disturbo presente
nell'adulto e altre sono tipiche dell'età evolutiva. In particolare, nei
bambini si può manifestare anche con irritabilità,lamentele fisiche e mancato
raggiungimento del peso ottimale per età e altezza.  
  
Di seguito vedremo i più **comuni sintomi** che la caratterizzano:

  * **umore depresso** o tristezza eccessiva,
  *  **irritabilità** ,
  * perdita di **interesse** nelle attività,
  * alterazioni del **sonno** (peggioramento della qualità del sonno, sonno eccessivo, o riduzione della quantità di sonno),
  *  **rallentamento** nel movimento fisico o, in qualche caso, agitazione fisica,
  *  **affaticabilità** o mancanza di energia,
  * senso di **inadeguatezza** , di mancanza di valore personale o senso di colpa,
  * difficoltà di **concentrazione** o nel prendere delle decisioni,
  *  **lamentele** per dolori come per esempio mal di pancia o mal di testa,
  * preoccupazioni relative alla **morte** (presente nei bambini più grandi),
  * variazione nel **peso** corporeo (aumento o diminuzione) o difficoltà nel raggiungere il peso ottimale in base all'età e all'altezza.

Per affermare che è presente uno stato depressivo significativo, non è
necessario che siano presenti tutti i _sintomi_ su riportati, ma ne basta che
siano presenti _cinque_ , di cui uno deve essere **umore depresso** o
**perdita di interesse** , per almeno due settimane.  
  
All'incirca il 4-6% dei bambini può presentare la depressione come disturbo ed
è maggiormente diffuso tra le femminucce.  
  
Se avete il sospetto che vostro figlio possa trovarsi in una situazione di
questo tipo, rivolgetevi ad un professionista che attraverso l'osservazione,
la raccolta di informazioni e l'utilizzo di test può aiutarvi a capire qual è
l'eventuale problema del bambino e ad affrontarlo.  
  
_Riferimenti bibliografici:  
Di Pietro et al. (2013). L'intervento cognitivo comportamentale per l'età
evolutiva. Edizioni Erickson.  
APA (2000). Manuale diagnostico e statistico dei disturbi mentali. Masson  
  
_ Questo articolo è stato pubblicato in precedenza su  [www.psicologionline.net](https://www.psicologionline.net/articoli-psicologia/articoli-ansia-depressione/1106-la-depressione-nei-bambini) .   
  


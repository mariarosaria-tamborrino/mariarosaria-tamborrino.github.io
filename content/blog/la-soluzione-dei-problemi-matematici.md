---
title: "La soluzione dei problemi matematici"
date: 2017-12-12
omit_header_text: true
background_image: 'sfondo_articoli.png'
featured_image: 'articles/soluzione-problemi_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: false
---

L'abilità di **risolvere un problema** **di matematica** non è direttamente
dipendente dalle capacità di calcolo. Ci sono infatti altri fattori che la
influenzano. In particolare:  
  

  * la **comprensione** del testo del problema, abilità simile a quella richiesta per la comprensione di testi riguardanti altri ambiti,
  * la **rappresentazione** mentale della situazione problematica,
  * la **categorizzazione** , ovvero il saper riconoscere la struttura profonda del problema,
  * la **pianificazione** delle fasi che sono necessarie per la soluzione del problema,
  * la **soluzione** vera e propria, che è il momento in cui entrano in gioco le abilità numeriche e di calcolo,
  * l' **autovalutazione** di quello che è stato fatto per capire se è giusto o sbagliato.

  
Naturalmente queste componenti sono in relazione con le _altre abilità
cognitive_ del bambino (memoria di lavoro, funzioni esecutive, conoscenze
linguistiche, ecc..). Quindi, può succedere che un bambino con un deficit in
una o più di queste abilità, possa fare fatica nel risolvere i problemi.  
  
Tuttavia, può anche accadere che uno studente presenti difficoltà specifiche
nella soluzione dei problemi, pur avendo buone competenze cognitive generali e
non presentando un deficit nel dominio del calcolo e/o dei numeri.  
  
Se un genitore ha il sospetto che il proprio figlio possa avere problemi di
apprendimento, è importante che si rivolga ad un _professionista_ per capire
quali siano le problematiche specifiche del bambino e quale possa essere
l'intervento più adatto a lui.  
  
_Riferimenti bibliografici: Dislessia e altri DSA a scuola. Strategie efficaci
per gli insegnanti. Edizioni Erickson (da questo testo è stata presa anche la
figura su riportata)_


---
title: "Quando scrivere è un problema: la disortografia"
date: 2015-10-18
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: true
---

​La **disortografia** è un _disturbo specifico dell'apprendimento_ (DSA),
caratterizzato da difficoltà nel rispettare le regole di trasformazione del
linguaggio parlato in linguaggio scritto. Il soggetto compie numerosi errori
di scrittura, come:

  * scambio di suoni simili per forma (m-n, b-d) o suono (p-b, f-v);
  * riduzioni di gruppo (“pota” invece di “porta”);
  * fusioni o separazioni illecite (“lape” invece di “l’ape”);
  * omissioni o aggiunta di lettere, sillabe o parti di parole (“tvolo” invece di “tavolo”);
  * difficoltà con i gruppi consonantici complessi, doppie, trigrammi;
  * errori in compiti di copiatura.

  
Tali difficoltà, secondo il manuale diagnostico ICD-10, che lo chiama
_"Disturbo specifico della compitazione"_ , non sono spiegate solamente da:

  * una ridotta età mentale, 
  * problemi di acutezza visiva,
  * inadeguata istruzione scolastica.

  
Dopo avere effettuato una dettagliata **valutazione clinica** del profilo
neuropsicologico, il professionista programma un **training riabilitativo**
mirato, il cui obiettivo consiste nel potenziamento dei processi cognitivi
implicati nella scrittura e negli altri ambiti in cui il bambino/ragazzo ha
delle difficoltà.


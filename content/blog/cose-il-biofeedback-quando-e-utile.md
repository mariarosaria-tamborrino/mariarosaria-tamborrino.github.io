---
title: "﻿Cos'è il biofeedback? Quando è utile?"
date: 2016-01-26
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: false
---

Il **biofeedback** è una procedura attraverso la quale è possibile apprendere
l'autocontrollo volontario di alcuni processi psicofisiologici. In
particolare, lo strumento invia alla persona un'informazione, riguardante il
parametro fisiologico misurato, di tipo **acustico** o **visivo** (feedback).
Durante il training la persona è protagonista del proprio cambiamento, poiché
apprende con l’ausilio dell’apparecchiatura e le indicazioni dello specialista
a controllare le risposte disfunzionali del proprio corpo.  
  
Le proprie risposte fisiologiche solitamente oggetto di misurazione sono:

  * attività elettromiografica,
  * conduttanza cutanea,
  * frequenza cardiaca,
  * attività respiratoria,
  * pressione arteriosa,
  * temperatura periferica,
  * attività elettroencefalografica.

  
Negli ultimi anni l'utilizzo del biofeedback ha trovato applicazione in
numerosi campi e la comunità scientifica ne ha esaminato e dimostrato
l'efficacia in numerosi disturbi, tra i quali _l'ansia, la cefalea muscolo-
tensiva, l'emicrania, il dolore cronico, l'insonnia, il disturbo da deficit di
attenzione/iperattività_ .  
  
Presso il suo studio, la dott.ssa Tamborrino si avvale dell'ausilio del
biofeedback, spesso in combinazione con la psicoterapia cognitivo-
comportamentale, al fine di aumentare l'efficacia dell'intervento.


---
title: "Cos'è un attacco di panico?"
date: 2017-01-20
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: false
---

Gli “ **attacchi di panico** ” sono periodi circoscritti, a insorgenza
improvvisa, di intensa paura e terrore, spesso associati ad un senso di
catastrofe imminente e a pericolo di morte.  
  
I _sintomi_ più comuni sono:

  * _dispnea_ , cioè difficoltà a respirare,
  * senso di _soffocamento_ ,
  *  _palpitazioni_ ,
  *  _dolore toracico,_
  *  _paura_ di morire o di diventare pazzo o di perdere il controllo.

Inoltre possono esserci:

  * _parestesie_ , cioè alterazioni della sensibilità degli arti o di altri parti del corpo (formicolio), 
  * esperienze di _depersonalizzazione_ , ovvero la sensazione di sentirsi distaccati o come un osservatore esterno dei propri processi mentali o del proprio corpo,
  * esperienze di _derealizzazione_ , cioè la sensazione che il mondo esterno sia strano e irreale.

  
Di solito gli attacchi di panico durano minuti e, soprattutto all'esordio,
sono inaspettati dalla persona.  
  
Le persone con disturbo di panico spesso temono di avere gravi problemi di
salute, si rivolgono ad uno o più medici ed eseguono tutta una serie di esami
diagnostici che non rilevano tuttavia problematiche a livello organico, che
possano giustificare la loro sintomatologia.  
  
Spesso giungono dallo _psicoterapeuta_ quando la loro vita viene fortemente
limitata dall'ansia e non sanno più cosa fare per gestirla. Tuttavia, è
importante sottolineare l'importanza di rivolgersi ad uno psicoterapeuta il
prima possibile per capire cosa sta accadendo e come riuscire ad affrontare le
proprie difficoltà.  
  
A tale riguardo, la [**psicoterapia cognitivo-comportamentale**](/blog/come-funziona-la-psicoterapia-cognitivo-comportamentale) per i disturbi d'ansia ha dimostrato di essere efficace al punto da essere inserita nelle linee guida internazionali.   
Inoltre, l'uso combinato del [**biofeedback**](/blog/cose-il-biofeedback-quando-e-utile) può aiutare la persona ad apprendere come modificare alcune risposte psicofisiologiche disfunzionali.   
  
_Riferimenti bibliografici: Sanavio (2008). Psicoterapia cognitivo-
comportamentale. Carocci Editore._


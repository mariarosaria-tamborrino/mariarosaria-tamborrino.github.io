---
title: "Il disturbo oppositivo provocatorio"
date: 2016-06-10
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: true
---

I bambini con disturbo oppositivo provocatorio possono manifestare alcuni
comportamenti  come: violazione di regole, attacchi di collera, uso di
parolacce, tendenza a polemizzare con gli adulti, e ad attribuire ad altri le
cause dei propri comportamenti.  
  
I primi segnali che possono indicare la presenza del disturbo si presentano
prima degli 8 anni e possono essere individuati già verso i 5-6 anni. È
importante _intervenire il prima possibile_ in quanto il disturbo può avere
un'evoluzione negativa durante l'adolescenza e degenerare in disturbo della
condotta.  
  
Per capire se un bambino ha un vero e proprio disturbo oppositivo provocatorio
è importante considerare che la maggior parte dei bambini presenta un certo
grado di oppositività  nelle diversi fasi di crescita. Tuttavia, coloro che
presentano il disturbo mostrano un'oppositività e un atteggiamento
provocatorio molto più elevati rispetto ai coetanei.  
  
Per poter effettuare la diagnosi  devono essere presenti almeno _quattro_
delle seguenti caratteristiche (APA, 2000):  

  * va in collera facilmente;
  * spesso litiga anche con gli adulti;
  * spesso sfida attivamente gli adulti o si rifiuta di rispettare le loro richieste o regole;
  * tende a irritare deliberatamente le persone;
  * spesso accusa gli altri per i propri errori o il proprio cattivo comportamento;
  * è spesso suscettibile o facilmente irritato dagli altri;
  * tende a mostrare rabbia o rancore verso gli altri;
  * è spesso dispettoso e vendicativo.

  
Riferimenti bibliografici: Di Pietro et al. (2013). L'intervento cognitivo
comportamentale per l'età evolutiva. Edizioni Erickson.  
Questo articolo è stato pubblicato in precedenza su  [www.psicologionline.net](https://www.psicologionline.net/articoli-psicologia/articoli-genitori-figli/1086-disturbo-oppositivo-provocatorio-cos-e) .   
  


---
title: "Perché è così difficile insegnare le regole ai bambini? (parte 1)"
date: 2015-04-13
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: false
---

Acquisire le **regole** della vita quotidiana è importante per vari motivi.
Innanzitutto, le regole riducono il disordine nell'ambiente e danno
**sicurezza** . Inoltre favoriscono il processo di **adattamento** alla vita
sociale e relazionale. Acquisire le regole vuol dire diventare persone
costruttive e sviluppare una sensazione di sicurezza e non di dispersione o di
assenza di punti di riferimento.  
Tuttavia, nonostante si conviva da sempre con alcune regole, genitori ed
educatori sanno quanto sia **difficile** farle acquisire ai bambini. Ad
esempio, una mamma spesso ripete fino alla nausea frasi come _"Mi raccomando
metti a posto la cameretta!"_ senza successo. In classe probabilmente
l'insegnante dice continuamente _"Non distraetevi come al solito!"._  
  
Perché è così difficile insegnare le regole e perché con alcuni bambini lo è
di più?  
Innanzitutto, per il carattere di costrizione e di fatica spesso contenuto
nelle regole. Poi, la difficoltà può essere dovuta al fatto che nel
trasmettere le regole si possono commettere degli errori. Ad esempio, spesso
si usano frasi come _"Ti ho già detto cento volte..."_ . Affermazioni di
questo tipo provocano nell'interlocutore l'effetto di non ascoltare ( _"Tanto
l'ha già detto cento volte..."_ ).  
  
Fonte: Fabio R.A. (2013). Genitori positivi, figli forti. Edizioni Erickson,


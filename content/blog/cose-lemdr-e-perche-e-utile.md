---
title: "Cos'è l'EMDR e perché è utile?"
date: 2022-01-10
omit_header_text: true
background_image: 'sfondo_articoli.png'
featured_image: 'articles/544684834_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: false
---

La psicoterapia **EMDR** **( _Eye Movement Desensitation and Reprocessing_ )**
è un approccio terapeutico ideato nel 1987 da **Francine Shapiro** . Viene
utilizzato per _elaborare eventi traumatici_ e può essere integrato
all'interno di un percorso terapeutico al di là del modello teorico di
riferimento, aumentando le probabilità di successo.  
  
_L'efficacia del trattamento EMDR nella cura dei disturbi psicopatologici è
dimostrata da numerosi studi scientifici_ .  
Inoltre, è una metodologia ufficialmente riconosciuta da enti internazionali
come l'American Psychological Association e numerosi organismi europei.
Inoltre, _è stata riconosciuta all'Organizzazione Mondiale della Sanità come
trattamento efficace per la cura del trauma e dei disturbi a esso correlati_ .  
  
Si basa sull'utilizzo di una **stimolazione bilaterale** attraverso movimenti
oculari alternati o altre forme di stimolazione destra/sinistra.  
La psicoterapia EMDR prevede un _protocollo a tre dimensioni (presente,
passato e futuro)_ articolato in **otto fasi** che prevedono procedure
standard utili per la valutazione globale del quadro clinico, la preparazione
del paziente e l'elaborazione degli eventi traumatici.  
  
Lavorando in modo specifico sui ricordi di eventi stressanti e traumatici, con
la stimolazione bilaterale tipica della terapia EMDR, si facilita
l'elaborazione delle informazioni disfunzionali collegate all'evento.  
  
Il contributo fondamentale del trattamento EMDR è di aver dato alla
psicoterapia uno strumento fondamentale, non solo per quello che riguarda i
_traumi esterni all'identità_ (come catastrofi, incidenti, ecc.), ma anche per
le _prime esperienze relazionali negative_ . L'elaborazione di tali eventi
rappresenta una fondamentale possibilità per favorire la salute mentale e il
benessere fisico.  
  
All'interno dell'ottica EMDR, per la persona è molto importante comprendere il
significato del proprio funzionamento attuale, considerandolo come un ponte
con il passato e con la possibilità di ripercorrere la propria storia di vita,
alla ricerca di quelle esperienze che hanno determinato le sue risposte
emotive, cognitive e corporee.  
  
Potete trovare maggiori informazioni sull'EMDR sul sito dell' **Associazione EMDR Italia** , cliccando [qui](https://emdr.it/) .   
  
_Riferimenti bibliografici:_

  * _Verardo A.R., Lauretti G. (2020). Riparare il trauma infantile. Manuale teorico-clinico d'integrazione tra sistemi motivazionali e EMDR. Giovanni Fioriti Editore._
  *  _Faretta E. (2021). EMDR e psicosomatica. Il dialogo tra mente e corpo. Edizioni EDRA._


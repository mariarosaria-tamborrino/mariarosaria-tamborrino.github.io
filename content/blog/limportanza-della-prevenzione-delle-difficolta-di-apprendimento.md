---
title: "L'importanza della prevenzione delle difficoltà di apprendimento"
date: 2015-09-03
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: false
---

Come riportato nell’art. 1 della legge 170/2010, la dislessia, la
disortografia, la disgrafia e la discalculia, definiti **“Disturbi Specifici
dell'Apprendimento”** (DSA) _“si manifestano in presenza di capacità cognitive
adeguate, in assenza di patologie neurologiche e di deficit sensoriali, ma
possono costituire una limitazione importante per alcune attività della vita
quotidiana”_ .  
  
I DSA rappresentano un problema rilevante e secondo i dati della Consensus
Conference (2007), tra la terza classe primaria e la terza secondaria di primo
grado, il valore medio della prevalenza è del 3-4%.  
Il mancato riconoscimento di tali disturbi può comportare storie di
**insuccesso scolastico** con ripercussioni sullo sviluppo emotivo,
comportamentale (comportamenti antisociali o oppositivi) e sull’ **adattamento
sociale.**  
  
Secondo numerosi studi (Consensus Conference, 2007), la **tempestività** è una
delle variabili più rilevanti per l’efficacia di un intervento di recupero. Un
intervento tardivo ha infatti minori possibilità di successo, in quanto viene
attuato quando i deficit o le lentezze nello sviluppo ormai si sono
cristallizzati in veri e propri disturbi.  
È importante quindi prestare massima attenzione alle potenzialità della
prevenzione: individuando i segnali precoci di difficoltà è possibile,
infatti, identificare le difficoltà e utilizzare gli strumenti di recupero più
adeguati.  


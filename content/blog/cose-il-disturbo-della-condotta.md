---
title: "Cos'è il disturbo della condotta?"
date: 2017-06-20
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: false
---

I bambini e ragazzi con disturbo della condotta manifestano persistenti
modalità di **violazione dei diritti degli altri e delle norme di convivenza**
. Tali modalità comportamentali sono presenti sia nell'ambiente familiare e
scolastico, sia in altri contesti.  
  
È un disturbo poco frequente al di sotto degli 8 anni di età. Ciò che lo differenzia dal disturbo oppositivo provocatorio è soprattutto la presenza di manifestazioni molto accentuate di **aggressività** e di **comportamenti devianti** . Come l' [ADHD](/blog/disturbo-da-deficit-di-attenzione-e-iperattivita-impulsivita) e il [disturbo oppositivo provocatorio](/blog/il-disturbo-oppositivo-provocatorio) , il disturbo della condotta è più frequente nei maschi. I casi più gravi di disturbo della condotta sono quelli con insorgenza precoce (al di sotto dei 10 anni) che tendono poi ad _evolvere in disturbo antisociale_ di personalità in età adulta.   
  
Per parlare di **“disturbo della condotta”** , almeno 3 delle seguenti
modalità comportamentali devono essersi manifestate almeno una volta negli
ultimi 12 mesi e almeno una di esse deve essere stata espressa negli ultimi 6
mesi (APA, 2000):  
  
**Aggressioni a persone o animali**

  * spesso fa il prepotente, minaccia o intimorisce gli altri;
  * spesso dà inizio a colluttazioni fisiche;
  * ha usato un'arma;
  * è stato crudele con persone e/o animali;
  * ha rubato affrontando la vittima;
  * ha forzato qualcuno ad attività sessuali.

  
**Distruzione della proprietà**

  * ha deliberatamente appiccato il fuoco con l'intenzione di causare seri danni;
  * ha deliberatamente distrutto proprietà altrui;
  * frode o furto;
  * è penetrato in un edificio, o un'automobile altrui;
  * spesso mente per ottenere vantaggi o favori o per evitare obblighi;
  * ha rubato articoli di valore .

  
**Gravi violazioni di regole**

  * spesso trascorre fuori la notte nonostante le proibizioni dei genitori;
  * è fuggito da casa di notte almeno due volte;
  * marina spesso la scuola, con inizio prima dei 13 anni di età.

  
Sono diverse le ipotesi relative alle possibili **cause** del disturbo, alcune
delle quali sono di natura **genetica** e **biologica** . Alcune ricerche
hanno dimostrato livelli più bassi di dopamina, così come sono stati
riscontrati livelli più alti di testosterone nei soggetti più aggressivi
(Moffit, 1993).  
  
Inoltre, è stata rilevata un'elevata incidenza di disturbi psichiatrici e di
abuso di sostanze nei genitori di soggetti con disturbo della condotta, oltre
a una notevole frequenza di padri con comportamento antisociale e madri
depresse.  
  
​  
_Riferimenti bibliografici: Di Pietro e Bassi (2013). L'intervento cognitivo-
comportamentale per l'età evolutiva. Edizioni Erickson._


---
title: "Insegnare le regole ai bambini (parte 3)"
date: 2015-04-28
omit_header_text: true
background_image: 'sfondo_articoli.png'
featured_image: 'articles/famiglia-orsetti_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: false
---

**Essere sintetici e non parlare troppo!**  
  
La ripetizione continua e uniforme di un'istruzione fa sì che entri in azione
un meccanismo noto in psicologia come **"assuefazione"** . Quindi, se
continuiamo a dire a nostro figlio di pulire la sua cameretta, magari
aggiungendo pure che è il solito disordinato, rischiamo di farlo assuefare e
di fargli "chiudere le orecchie" appena cominciamo a parlare.  
  
L'alternativa è dare le regole con dolcezza e fermezza, senza lamentarsi dei
comportamenti che il bambino ha manifestato nel passato. Un'alternativa valida
all'esempio precedente potrebbe essere: _"Sono sicura che oggi riuscirai a
mettere a posto la tua cameretta: comincia a mettere nel cesto i giocattoli"_
. Naturalmente, il bambino può fare o non fare ciò che gli abbiamo chiesto: se
lo fa è opportuno **rinforzare** questo comportamento. Se non lo fa, potrebbe
essere utile iniziare a farlo con lui.  
​  
Quindi, affinché si solleciti un comportamento, la regola deve contenere solo
le informazioni pertinenti e inequivocabili. Deve cioè descrivere in modo
operativo il comportamento desiderato, focalizzare l'attenzione
sull'aspettativa e **non essere vaga** .  
  
Per approfondire vedi [questo articolo](/blog/perche-e-cosi-difficile-insegnare-le-regole-ai-bambini-parte-1), [quest'altro](/blog/insegnare-le-regole-ai-bambini-parte-2).
  
Fonte: Fabio R.A. (2013). Genitori positivi, figli forti. Edizioni Erickson.

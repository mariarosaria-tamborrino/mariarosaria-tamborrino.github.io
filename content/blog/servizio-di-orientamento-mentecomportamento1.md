---
title: "Servizio di Orientamento Mentecomportamento"
date: 2015-06-24
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: false
---

Al termine della scuola superiore molti studenti decidono di proseguire gli
studi e di iscriversi all'università. Anche quando pensano di avere le idee
chiare sul proprio futuro, tale scelta può portare a sentimenti di insicurezza
e inadeguatezza. Ciò può condurre, talvolta, a compiere una scelta errata con
il rischio che possa essere non adeguata alle proprie caratteristiche
personali e ai propri reali interessi professionali. Alla base di ciò vi sono
spesso la mancanza di una conoscenza approfondita delle proprie
caratteristiche e potenzialità e la presenza di conoscenze distorte circa la
professione prescelta.  
  
Per questi motivi, gli studenti interessati ad iscriversi all'università
possono rivolgersi al **Servizio di Orientamento** organizzato da
**Mentecomportamento** e richiedere una consulenza che dia loro sostegno in un
momento così importante della loro vita, al fine di compiere una scelta
autonoma e consapevole rispetto al _proprio_ futuro.  
  
Mentecomportamento è una **rete di psicologi e psicoterapeuti,** il cui ricco
percorso formativo, unito ad una solida esperienza nell'ambito lavorativo,
garantisce ottime conoscenze e competenze per fornire strumenti e strategie
per gestire una fase decisiva di cambiamento della propria vita.  
  
Io appartengo a tale rete di professionisti, che si estende in molte regioni
italiane, fornendo informazioni chiare e pratiche sul contesto universitario e
lavorativo regionale, oltre che nazionale.  
  
Per maggiori informazioni: [http://www.mentecomportamento.it](http://www.mentecomportamento.it/orientamento/)


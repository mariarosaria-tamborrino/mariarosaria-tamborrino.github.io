---
title: "Alcuni segnali di difficoltà di apprendimento nella scuola dell'infanzia"
date: 2016-02-15
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: true
---

Numerosi studi sottolineano l'importanza dell' _identificazione precoce_ dei
**disturbi specifici dell'apprendimento** (DSA), con l'obiettivo di poter
intervenire in maniera tempestiva. Già a partire dalla _scuola dell'infanzia_
, si possono utilizzare dei **test** che consentono di individuare i bambini
che non hanno pienamente acquisito i **prerequisiti** necessari
all'apprendimento della letto-scrittura e che quindi sono a rischio di
manifestare difficoltà scolastiche.  
inoltre, è possibile osservare alcuni comportamenti e difficoltà che possono
essere considerati **predittori** di DSA. Di seguito ne vediamo alcuni.  
  
**Anomalia nelle sequenze:**

  * confondere i giorni della settimana, i mesi dell'anno, le stagioni
  * manifestare difficoltà nella memorizzazione delle date,
  * mostrare problemi nell'elencare numeri.

  
**Difficoltà nell'orientamento spazio-temporale:**

  * fare confusione fra destra e sinistra,
  * fare confusione tra sopra e sotto, dentro e fuori,
  * fare confusione fra prima e dopo, ieri, oggi o domani.

  
**Coordinazione motoria:**

  * apparire goffi,
  * avere difficoltà nel vestirsi (ad esempio, abbottonarsi),
  * avere scarsa destrezza nell'uso delle forbici,
  * mostrare difficoltà nel disegno o nel rispettare i bordi,
  * mostrare difficoltà nel battere le mani andando a tempo con la musica.

  
Cosa dovrebbe fare un genitore o un insegnante che ha il sospetto che un
bambino abbia delle difficoltà di apprendimento o si trovi in una situazione
di rischio? Sarebbe utile rivolgersi ad un professionista che con la raccolta
di una serie di informazioni, con l'osservazione e la somministrazione dei
test può valutare se effettivamente c'è un problema. In tal caso, potrebbe
fornire indicazioni su come affrontare al meglio la situazione.  
  
Fonte: Dislessia e altri DSA a scuola. Strategie efficaci per gli insegnanti
(2013). Edizioni Erickson.  
​


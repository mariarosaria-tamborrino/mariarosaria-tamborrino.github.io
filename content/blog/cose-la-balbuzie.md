---
title: "Cos'è la balbuzie?"
date: 2018-04-13
omit_header_text: true
background_image: 'sfondo_articoli.png'
featured_image: 'articles/balbuzie_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: false
---

La principale manifestazione della **balbuzie** è un'alterazione della normale
**fluenza** e dell'eloquio, che persiste nel tempo ed è caratterizzata dalla
frequente presenza di uno (o più) dei seguenti elementi:  
  

  * **Ripetizioni** di suoni e sillabe.
  *  **Prolungamenti** dei suoni delle consonanti così come delle vocali.
  *  **Interruzione** di parole (per es., pause all'interno di una parola).
  *  **Blocchi** udibili o silenti (pause del discorso).
  *  **Circonlocuzioni** (sostituzioni di parole per evitare parole problematiche).
  * Parole pronunciate con **eccessiva tensione** fisica.
  * Ripetizioni di intere **parole** monosillabiche (per es., “Lo-lo-lo-lo vedo“).

  
I sintomi di solito insorgono durante l’ **infanzia,** hanno un impatto
negativo sulla vita di tutti i giorni e possono interferire con i risultati
scolastici/professionali o con le interazioni sociali.  
  
L'entità del disturbo varia da **situazione** a situazione. Spesso è più grave
quando la persona si sente sotto pressione nel comunicare, per esempio,
durante un'interrogazione a scuola o un colloquio per un lavoro.  
  
La disfluenza spesso è assente durante la lettura orale, il canto o il
colloquio con oggetti inanimati o con animali domestici.  
  
Può essere presente **ansia anticipatoria** . Di conseguenzza, la persona
cerca di evitare le disfluenze attraverso meccanismi linguistici, per esempio,
alterando la velocità dell'eloquio o evitando certe parole o suoni. Inoltre,
può accadere che eviti di parlare in determinate circostanze, come parlare al
telefono o in pubblico.  
  
Oltre a essere caratteristiche del disturbo, si è visto che lo **stress** e
l'ansia sono dei fattori esacerbanti della disfluenza.  
  
Il disturbo può anche essere accompagnato da **movimenti** (per es.,
ammiccamento, tic, tremori delle labbra o del viso, spasmi del capo, movimenti
respiratori, pugni stretti).  
  
_Riferimenti bibliografici: American Psychiatric Association (2014). DSM-5.
Manuale Diagnostico e statistico dei disturbi mentali. Raffaello Cortina
Editore._


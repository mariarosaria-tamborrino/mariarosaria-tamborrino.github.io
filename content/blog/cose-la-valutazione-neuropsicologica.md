---
title: "Cos'è la valutazione neuropsicologica?"
date: 2015-08-24
omit_header_text: true
background_image: 'sfondo_articoli.png'
featured_image: 'articles/4083912_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: false
---

L'esame neuropsicologico prende l'avvio dall' **analisi della domanda** ,
ovvero dalle motivazioni che hanno portato alla richiesta.  
In alcuni casi, il paziente arriva con una lettera di un medico inviante,
mentre in altri casi la richiesta arriva direttamente dalla **persona** o dai
suoi **familiari** . Un'altra situazione possibile è quella in cui la
richiesta è fatta a **scopo peritale** .  
La valutazione neuropsicologica è diventata, indubbiamente, un esame
indispensabile per diversi motivi:  

  * permette di ottenere un quadro completo dello stato di **efficienza cognitiva** attraverso la descrizione delle funzioni cognitive (ad esempio, memoria, attenzione, ragionamento) compromesse e/o risparmiate;  

  * permette di contribuire alla **diagnosi** di patologie neurologiche, anche quando gli strumenti neuroradiologici non rilevano anomalie;  

  * permette di mettere a punto un trattamento di **riabilitazione neuropsicologica** e di verificarne l'efficacia;  

  * permette di certificare, in ambito **peritale** , la presenza di danni neuropsicologici.  

  
  
La valutazione neuropsicologica può essere di screening o di approfondimento.  
Nella fase di **screening** l'obiettivo è quello di rilevare se il paziente
presenta disturbi in alcune funzioni cognitive. In questa fase non è
necessario indagare in modo esaustivo tutte le funzioni cognitive, poiché lo
scopo è quello di ottenere un generale profilo cognitivo.  
In tale fase si stabilisce quali sono gli aspetti da studiare in maggior
dettaglio oppure se non ci sono i prerequisiti per richiedere un ulteriore
approfondimento. Le funzioni cognitive vengono indagate attraverso prove
brevi, in modo che la valutazione possa concludersi in breve tempo.  
  
Nella fase di **approfondimento** , invece, vengono analizzate più in
dettaglio le funzioni cognitive che sembrano necessitare di un ulteriore
approfondimento.  
  
La valutazione neuropsicologica dovrebbe essere organizzata nelle seguenti
**fasi** :  

  * raccolta dei **dati anamnestici** del paziente (storia medica, farmaci assunti, referti medici);  

  *  **colloquio** neuropsicologico con il paziente;  

  * colloquio con i **familiari** ;  

  * indagine **testistica** ;  

  *  **restituzione** dei risultati;  

  * stesura della **relazione**.  

Fonte: Mondini et al. (2009). La valutazione neuropsicologica. Carocci Faber  
  
Lo potete trovare anche su: [http://www.psicologionline.net](http://www.psicologionline.net/articoli-psicologia/articoli-psicologia-dintorni/744-la-valutazione-neuropsicologica)


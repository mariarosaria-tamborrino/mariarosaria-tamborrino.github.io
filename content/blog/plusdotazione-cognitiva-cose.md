---
title: "Plusdotazione cognitiva: cos'è?"
date: 2018-06-14
omit_header_text: true
background_image: 'sfondo_articoli.png'
featured_image: 'articles/foto-apc_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: true
---

Quando di parla di " **plusdotazione cognitiva** " ci riferisce a b ambini con
delle caratteristiche specifiche, che mostrano uno spiccato e costante bisogno
di apprendere nuove conoscenze e di approfondire quelle già possedute.  
  
I bambini “gifted”, ovvero “plusdotati” o “iperdotati” hanno delle abilità
cognitive eccezionalmente elevate e costituiscono circa il 2% dei bambini.
Inoltre, circa il 6% dei bambini possiede abilità cognitive di poco inferiori,
ma che rientrano comunque nelle “ **alte potenzialità cognitive** ”.  
  
_È fondamentale riuscire ad individuare i bambini con queste caratteristiche
il prima possibile_ , per consentire loro di avere maggiori possibilità di
esprimere a pieno il proprio _potenziale_ . Infatti, se questi bambini non
vengono adeguatamente stimolati a scuola o in famiglia, tendono a sviluppare
un atteggiamento negativo nei confronti della scuola e a lavorare al di sotto
delle proprie abilità.  
  
I bambini con plusdotazione possono essere identificati attraverso la
misurazione oggettiva del **quoziente intellettivo (QI)** , effettuata
attraverso la somministrazione di test standardizzati da parte di psicologi
specificatamente formati.  
  
I test intellettivi maggiormente utilizzati identificano con il punteggio di
100 il QI medio. Attraverso dei criteri statistici ben precisi si possono
identificare come plusdotati quei soggetti che hanno un **QI uguale o maggiore
a 130** . Altri studi identificano invece come plusdotati i bambini che hanno
un QI pari o superiore a 120.  
I test per la misurazione del QI permettono di avere anche un profilo di
funzionamento cognitivo del bambino con i suoi _punti di forza e di debolezza_
.  
  
Inoltre, spesso può essere utile effettuare dei colloqui con i genitori e
prendere in esame anche altri aspetti del bambino, come il profilo da un punto
di vista emotivo, le abilità attentive e tutto ciò che può essere utile per
comprendere al meglio il suo funzionamento globale.  
  
A breve scriverò un altro articolo con una descrizione più dettagliata delle
principali caratteristiche di questi bambini.  
  
​  
_Riferimenti bibliografici:_

  * _Polezzi D., Galimberti F. (2017). Il talento della logica. Percorso guidato per lo sviluppo della logica in bambini con plusdotazione o alto potenziale cognitivo. Sassi Scuola._
  *  _[​www.mentecomportamento.it](http://www.mentecomportamento.it/valutazione-del-profilo-cognitivo-per-plusdotazione/)_


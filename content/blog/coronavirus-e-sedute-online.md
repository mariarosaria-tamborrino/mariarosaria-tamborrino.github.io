---
title: "Emergenza coronavirus e servizi online"
date: 2020-03-21
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: false
---

In questo periodo stiamo vivendo un’emergenza collettiva, legata alla
diffusione del **Coronavirus** .  
Le più recenti **Decretazioni** e **Ordinanze delle Autorità di Sanità
Pubblica** , alle quali fa riferimento l’ **Ordine degli Psicologi** hanno
come principio di fondo quello di _minimizzare il più possibile tutte le
attività in presenza_ , per rinviarle o sostituirle ogni qual volta sia
praticabile con altre modalità di interazione (videochiamate, consulenze
telefoniche, smart working, ecc.), in modo da minimizzare i rischi potenziali
legati agli incontri in presenza.  
  
Molte persone vivono attualmente  _situazioni in cui gli aspetti relazionali,
emotivi e organizzativi della propria vita quotidiana subiscono limitazioni e
modifiche spesso problematiche_ . Per queste persone la  **consulenza online o
telefonica** può essere molto utile e può essere preziosa anche per coloro che
si trovano in **situazioni di quarantena o isolamento** . Infatti, può
costituire un’utile forma di supporto e/o continuità di una relazione
terapeutica già presente.  
  
**Pertanto, considerando la situazione attuale, in questo periodo le mie attività di studio in presenza sono sospese. In alternativa, è possibile effettuare dei colloqui** **online** **,** attraverso le più comuni piattaforme (come Skype, WhatsApp, Zoom) o tramite servizi digitali professionali come [psicoterapiadigitale.it](https://www.psicoterapiadigitale.it/) , nel rispetto della privacy e delle [“raccomandazioni del Consiglio Nazionale dell’Ordine degli Psicologi (CNOP) sulle prestazioni psicologiche attraverso tecnologie di comunicazione a distanza”](https://www.psy.it/allegati/documenti_utili/Raccomandazioni_CNOP_prestazioni_on_line.pdf) .   
  
_Il servizio è rivolto a soggetti **adulti** che hanno bisogno di un sostegno
psicologico. Inoltre, è rivolto a quei **genitori** , che necessitano di una
consulenza specialistica sulla gestione di alcune difficoltà emotive,
comportamentali e di apprendimento dei propri figli._  
  
Per maggiori informazioni, potete contattarmi ai recapiti che trovate nella sezione " **[contatti](/contatti)** " di questo sito.   
  
Colgo l’occasione per indicarvi le _fonti ufficiali da consultare_ per avere
informazioni attendibili:

  * [Ministero della Salute](http://www.salute.gov.it/portale/home.html);
  * [Istituto Superiore di Sanità](https://www.iss.it/);
  * Siti delle regioni di appartenenza (per esempio quello della [Puglia](http://www.regione.puglia.it/)).

  
Il [CNOP ](https://www.psy.it/) ha messo a disposizione della cittadinanza un [Pieghevole](https://www.psy.it/il-pieghevole-del-cnop-per-i-cittadini-sul-coronavirus.html) , cartaceo e scaricabile, con utili suggerimenti per affrontare questa situazione difficile.   
Vi segnalo, inoltre, [questo interessante articolo](https://corriereitalianita.ch/un-prontuario-per-lemergenza-come-gestire-lo-stress-ai-tempi-del-coronavirus/) , scritto dalla dott.ssa Isabel Fernandez, Presidente dell’Associazione [ EMDR Italia](https://emdr.it/) .   
  
Un’ultima informazione utile: ho aderito alla [ _task force attivata dall’Ordine degli Psicologi della Regione Puglia_](https://www.psicologipuglia.it/news/r/avviso-coronavirus/1483.htm) per fornire sostegno psicologico. È un’iniziativa ideata per intervenire in merito a richieste di aiuto relative a condizioni psicologiche di ansia, angoscia, paura del contagio e fragilità emotive.   
  
Alla fine di questo articolo potete trovare delle infografiche, ideate
dall'Associazione EMDR Italia, che possono fornirvi qualche informazione utile
sulla gestione delle ricadute psicologiche del Coronavirus.


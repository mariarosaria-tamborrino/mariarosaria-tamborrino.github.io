---
title: "Disturbi specifici dell'apprendimento: l'importanza della valutazione"
date: 2015-11-13
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: false
---

Quando i genitori o gli insegnanti hanno il sospetto che un bambino abbia
delle difficoltà di apprendimento, è importante che richiedano una valutazione
clinica approfondita.  
  
Una delle domande più comuni è a quale età  dovrebbe essere effettuata.
Secondo alcuni operatori, eseguirla quando il bambino è molto piccolo potrebbe
essere controproducente, per il rischio di un inquadramento diagnostico
prematuro. Tuttavia, bisogna considerare i vantaggi di un' **identificazione
precoce** delle difficoltà del bambino, che di solito sono superiori rispetto
agli svantaggi.  
  
Le ricerche nel campo della dislessia e della sua identificazione precoce
(Crombie et al., 2004) mostrano che una valutazione è tanto più vantaggiosa
quanto prima viene effettuata. Secondo le linee guida, la diagnosi di disturbo
dell'apprendimento può essere fatta a partire dal **secondo anno** di scuola
primaria. Tuttavia, se nel primo anno il bambino non compie i progressi
attesi, potrebbe essere utile una valutazione completa per evidenziare
eventuali difficoltà di apprendimento e per intervenire **tempestivamente** su
di esse.  
  
Sono diverse le **figure professionali** che si occupano della valutazione dei
diversi aspetti del bambino, in particolare:

  * lo psicologo (specializzato in disturbi dell'apprendimento o neuropsicologia),
  * il neuropsichiatra infantile
  * il logopedista,
  * lo psicomotricista.

  
Il bambino viene esaminato individualmente secondo un protocollo che si
articola in una parte anamnestica  (storia familiare e personale) e in una
parte dedicata alla valutazione , sia mediante _test standardizzati_ , sia
attraverso l' _osservazione_ .  
  
La valutazione generalmente indaga diverse aree di competenza. In particolare,
dovrebbe le aree di seguito riportate e se necessario, altri aspetti. In
particolare:

  * livello intellettivo,
  * linguaggio recettivo e espressivo,
  * capacità attentive,
  * capacità di memoria,
  * capacità di lettura e di comprensione del testo scritto,
  * capacità di scrittura,
  * competenze di calcolo.

  
Alla fine della valutazione, lo specialista potrà fare una diagnosi ,
suggerire un trattamento  e fornire indicazioni ai genitori e alla scuola.  
  
Fonte: Dislessia e altri DSA a scuola. Strategie efficaci per gli insegnanti
(2013). Edizioni Erickson.  
  
Lo potete trovare (modificato) anche su: [ http://www.psicologionline.net](https://www.psicologionline.net/articoli-psicologia/articoli-psicologia-dintorni/840-disturbi-specifici-dell-apprendimento-l-importanza-della-valutazione)


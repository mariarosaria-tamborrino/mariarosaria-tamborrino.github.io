---
title: "Il ruolo del parent training nel trattamento dei disturbi dello spettro autistico"
date: 2021-10-31
omit_header_text: true
background_image: 'sfondo_articoli.png'
featured_image: 'articles/family-492891-960-720_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: false
---

Negli ultimi anni si è assistito a una crescente attenzione nei confronti del **coinvolgimento attivo dei genitori** all'interno dei percorsi terapeutici di soggetti problematici con disabilità intellettiva o [disturbi delle spettro autistico](/blog/i-disturbi-dello-spettro-autistico) .   
  
Infatti, è ormai ampiamente dimostrato che _interventi basati sulle tecniche
di analisi e modificazione del comportamento possono favorire l'insorgere di
nuove capacità cognitive, linguistiche, sociali_ . Tuttavia, è stato anche
osservato che le abilità acquisite in un determinato contesto "artificiale"
altamente strutturato come quello clinico, nella maggior parte, rimangono
limitate a quel determinato contesto. Pertanto, risulta necessario prevedere e
programmare _procedure di generalizzazione_ in contesti più naturali, come
l'ambiente familiare e sociale in cui vive il soggetto.  
  
La maggior parte dei genitori si sente poco preparata nella gestione educativa
dei figli, quindi tende a delegare la soluzione del problema agli "esperti".
Questo può avere degli effetti negativi: i genitori rimangono "inesperti" e i
bambini perdono parte dei benefici della terapia.  
  
_La famiglia rappresenta il punto focale dell'intervento per il terapeuta_ .
Sono stati messi a punto diversi programmi che sono risultati efficaci nel
promuovere e ampliare le abilità acquisite dai bambini in particolari
situazioni, ma soprattutto nell' _individuare e nell'evitare quegli errori
educativi_ che possono rallentare il processo evolutivo.  
  
Tra i modelli teorici che sottolineano l'importanza del ruolo dei genitori,
gli interventi di matrice **cognitivo-comportamentale** hanno un ruolo
fondamentale. Tali interventi prevedono specifiche procedure che possono
aiutare i genitori a favorire una migliore evoluzione dei loro figli, e per
conseguire una qualità di vita accettabile per sé e per i propri figli.  
_I genitori possono e devono diventare protagonisti del trattamento
terapeutico ed educativo._  
  
**Sidney Bijou** , uno tra i principali studiosi dei programmi di _**parent
training**_ , ha delineato le seguenti **fasi** :

  * _stabilire mete raggiungibili_ alla luce delle competenze del bambino;
  *  _aiutare il bambino a raggiungere gli obiettivi_ con l'applicazione di procedure derivate dalla scienza del comportamento;
  *  _monitorare i progressi_ con precisi metodi di registrazione e _modificare_ le metodologie in base a ciò che viene osservato;
  *  _modificare le condizioni ambientali e le conseguenze_ del comportamento per mantenere o generalizzare i cambiamenti ottenuti.
  
  

Esistono _diversi programmi di _parent training__ , studiati e applicati in
una vastissima gamma di problematiche dell'età evolutiva.  
I training possono essere  **individuali** o  **di gruppo.** Sono finalizzati
alla risoluzione di particolari situazioni problematiche e quindi, alla
formazione dei genitori che devono affrontare comportamenti problematici del
proprio figli.  
  
_Riferimenti bibliografici: Schopler E. (2005). Autismo in famiglia. Manuale
di sopravvivenza per genitori. Edizioni Erickson._


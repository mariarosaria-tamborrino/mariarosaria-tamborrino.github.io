---
title: "Disturbo di comprensione del testo: cos'è?"
date: 2016-10-28
omit_header_text: true
background_image: 'sfondo_articoli.png'
featured_image: 'articles/comprensione-del-testo_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: true
---

I bambini con **disturbo di comprensione del testo** hanno significative
difficoltà nel comprendere ciò che leggono. In particolare, le principali
caratteristiche di questo disturbo sono:

  * adeguate abilità dal punto di vista della decodifica (intesa come correttezza e rapidità di lettura),
  * prestazione inadeguata in prove di comprensione del testo,
  * risultati scolastici carenti nelle materie che coinvolgono le abilità di comprendere un testo (per esempio un problema di matematica).

  
Inoltre, come per tutti i disturbi specifici dell'apprendimento (DSA), è
necessario che vengano escluse una serie di situazioni che possono
giustificare tali difficoltà. In particolare bisogna **escludere** la presenza
di: disturbi neurologici o sensoriali, ritardo cognitivo o fattori esterni,
come inadeguato insegnamento o una situazione di svantaggio socio-culturale.  
  
A differenza degli altri DSA, come la dislessia, il profilo di questi bambini
è stato _meno studiato_ e ancora non è riconosciuto come entità a sé stante.
Tuttavia, si stima una percentuale del 2% di bambini con tali difficoltà
(Cornoldi e De Beni, 2010).  
  
Se un genitore ha il sospetto che il proprio figlio possa avere problemi nel
comprendere quanto letto in un brano, è importante che si rivolga ad un
professionista per capire quali siano le problematiche specifiche del bambino
e quale possa essere l'intervento più adatto a lui.  
  
_Riferimenti bibliografici: Dislessia e altri DSA a scuola. Strategie efficaci
per gli insegnanti. Edizioni Erickson._


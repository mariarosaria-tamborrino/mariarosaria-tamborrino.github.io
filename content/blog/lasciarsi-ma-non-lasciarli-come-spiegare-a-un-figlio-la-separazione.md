---
title: "Lasciarsi ma non lasciarli: come spiegare a un figlio la separazione"
date: 2019-09-24
omit_header_text: true
background_image: 'sfondo_articoli.png'
featured_image: 'articles/family-3090056-1280_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: false
---

  
  
La **separazione** dopo una lunga convivenza e dopo aver avuto dei figli è
molto spesso un'esperienza dolorosa. Quando due persone decidono di mettere
fine alla loro storia è importante creare le migliori condizioni affinché il
dolore legato a questo passaggio venga riconosciuto ed elaborato. In
alternativa, c'è il rischio che il proprio dolore dia spazio a d un senso di
fallimento, con associate rabbia, aggressività, vendetta.  
  
I figli sono spettatori, spesso impotenti e silenziosi, di una separazione
decisa dai genitori. Se un figlio potesse dire la sua e decidere, quasi mai
sceglierebbe per una mamma e un papà che vivono in case diverse. Una mamma e
un papà sono sempre, nella mente di un bambino, dei riferimenti assoluti e
nessun bambino vuole perdere delle certezze.  
  
​Tuttavia, una mamma e un papà che si separano possono dare ad un figlio la
sicurezza che continueranno ad essere dei punti di riferimento. Due genitori
in corso di separazione dovrebbero saper accompagnare il proprio bambino, che
ha bisogno di protezione, orientamento e direzione, al di là del fatto che i
suoi genitori vivano sotto lo stesso tetto oppure no.  
  
Prossimamente scriverò un altro breve articolo in cui parleremo di come
affrontare al meglio una situazione difficile come può essere una separazione.  
  
_Fonte: Pellai A., Tamborini B. (2009). Vi lasciate o mi lasciate? Come
spiegare a un figlio la separazione dei genitori. Edizioni Erickson._


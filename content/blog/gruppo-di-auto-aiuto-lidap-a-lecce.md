---
title: "Gruppo di auto aiuto LIDAP a Lecce"
date: 2015-07-13
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: false
---

La **Lidap** Onlus ( _Lega Italiana contro i Disturbi d'ansia, Agorafobia ed
attacchi di Panico_ ), è nata nel 1991 ed è attiva su tutto il territorio
nazionale.  
E' l'unica associazione no-profit di persone che soffrono o hanno sofferto il
Disturbo da Attacchi di Panico, gestita interamente dai propri associati.  
  
Gli scopi fondamentali, per cui essa esiste e lavora, sono:  

  * diventare momento d' **incontro** tra persone che vivono lo stesso disagio;  

  * dare visibilità ed ottenere il riconoscimento degli attacchi di panico, dei disturbi d'ansia e delle fobie, a livello sanitario ed istituzionale;  

  * essere momento di **raccolta di informazioni** , di studio e divulgazione delle diverse letture e approcci ai disturbi di ansia;  

  * fornire **sostegno** agli interessati ed ai loro _familiari_ attraverso l'istituzione di un servizio di ascolto telefonico, di gruppi di accoglienza, di **gruppi di auto-aiuto** ed attraverso la diffusione di materiale informativo;  

  * promuovere la conoscenza ed il riconoscimento della valenza terapeutica del gruppo di auto-aiuto;
  * stimolare la classe medica per un miglioramento delle **conoscenze** e delle **tecniche** per la prevenzione, la diagnosi precoce e la terapia dei disturbi d'ansia.

  
La LIDAP si avvale di un **Comitato di Consulenti Scientifici** , ovvero di un
organismo di professionisti scelti dall'associazione, per fornire consulenze
specializzate, per garantire la qualità dei propri interventi e per promuovere
le iniziative riguardanti i fini associativi.  
  
A Lecce, a partire da giugno 2015, la LIDAP ha ripreso i lavori organizzando
un gruppo di auto mutuo aiuto rivolto a tutte le persone interessate,
attualmente presso l'Ambulatorio “La Cometa” a Lecce.  
La consulente per la provincia di Lecce sono io e chiunque fosse interessato
alle attività del gruppo può contattarmi andando nell'apposita sezione di
questo sito o contattare la Sig.ra Patrizia Biscotti all'indirizzo e-mail:
patriziabis@lidap.it, oppure al cellulare 3282827206 dalle 10.00 alle 13.00.  
  


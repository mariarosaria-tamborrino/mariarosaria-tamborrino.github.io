---
title: "Differenze nel cervello di persone con autismo"
date: 2015-03-23
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: false
---

Grazie a una nuova metodica chiamata **Brain-Wide Association Analysis**
(BWAS), i ricercatori dell'Università di Warwick (Regno Unito) hanno isolato
le differenze funzionali tra i **cervelli** di soggetti **con** e **senza
autismo.**  
  
_“Nel modello di cervello autistico si è evidenziata una riduzione della
connettività tra la corteccia visiva del lobo temporale, coinvolta
nell'elaborazione dell'espressione facciale, e la corteccia prefrontale
ventromediale, implicata nelle emozioni e nella comunicazione sociale”_ , ha
spiegato l'autore della ricerca Feng. _“Si tratta di un collegamento molto
importante per la regolazione del comportamento sociale e nei soggetti
autistici non ha una piena funzionalità”_ .  
  
Una seconda differenza è stata riscontrata nella connettività di una parte del
**lobo parietale** che si occupa delle **funzioni spaziali** . Gli autori
sostengono che, complessivamente, i due risultati documentano un'alterazione
delle basi neurali che sottostanno al rapporto tra se e l'ambiente e alla
cosiddetta **teoria della mente** , ovvero la capacità di formarsi una
rappresentazione de pensiero degli altri.  
  
Gli studiosi ritengono che la metodologia usata potrebbe essere applicata
anche all'identificazione delle aree cerebrali coinvolte in altri disturbi
come il disturbo da deficit di attenzione e iperattività (ADHD), il disturbo
ossessivo compulsivo o la schizofrenia.  
  
[Fonte: www.lescienze.it](http://www.lescienze.it/news/2015/03/23/news/connessioni_corteccia_cerebrale_autismo-2536151/)


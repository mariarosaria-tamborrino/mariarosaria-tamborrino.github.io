---
title: "Disturbi dell'apprendimento e intervento precoce"
date: 2018-10-05
omit_header_text: true
background_image: 'sfondo_articoli.png'
featured_image: 'articles/intervento-dsa_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: false
---

Un importante interrogativo relativo agli interventi sui **disturbi specifici
dell'apprendimento (DSA)** riguarda gli **interventi preventivi** .  
  
In presenza di difficoltà di lettura e scrittura, viene suggerito di
effettuare interventi precoci (fine della scuola dell'infanzia, primo anno di
scuola primaria) mirati allo scopo di ridurre il rischio di sviluppare un
disturbo specifico della lettura e scrittura.  
  
Rispetto agli interventi precoci, molte scuole si sono attivate per svolgere
degli **screening** delle abilità di apprendimento.  
Indubbiamente l'insegnante è l'osservatore per eccellenza della propria
classe, e pertanto ne è il miglior conoscitore ( _osservazione qualitativa_ ).
Tuttavia, attraverso uno screening si mira ad effettuare una valutazione con
delle _prove standardizzate,_ ottenendo così anche un' _osservazione
quantitativa._  
Tali prove consentono di indagare sia le _competenze di base_ degli alunni,
che consentono l'apprendimento della letto-scrittura, sia lo _stato attuale di
acquisizione_ di questi apprendimenti.  
  
Per prove standardizzate si intendono delle prove grazie alle quali si può
confrontare la prestazione ottenuta dagli alunni con dei _dati normativi,_
ovvero con le prestazioni di un campione statistico degli alunni della stessa
età e livello di scolarizzazione rispetto a quello specifico test.  
  
Pertanto l'obiettivo generale di uno screening è quello di ottenere una misura
standardizzata rispetto al livello di acquisizione di quel particolare
processo di apprendimento da parte di quegli alunni, mentre l'obiettivo
specifico è individuare eventuali casi di difficoltà rispetto alle competenze
valutate, al fine di mettere in atto un _intervento quanto più precocemente
possibile_ .  
  
_Riferimenti bibliografici: Dislessia e altri DSA a scuola. Strategie efficaci
per gli insegnanti. Le Guide Erickson (2013)._


---
title: "Cos'è la discalculia?"
date: 2015-05-27
omit_header_text: true
background_image: 'sfondo_articoli.png'
featured_image: 'articles/numeri-tappeto_1_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: false
---

La **discalculia evolutiva** è un disturbo a carico delle abilità numeriche e
aritmetiche, che si manifesta in bambini con un _livello intellettivo nella
norma_ . Si presenta di frequente in associazione ad altri disturbi
dell’apprendimento, come la dislessia, o a difficoltà di tipo visuo-spaziale.  
  
Il termine discalculia si riferisce a difficoltà riguardanti l' **elaborazione
dei numer** i e le **procedure** necessarie al calcolo.  
  
Pertanto, la **valutazione** delle abilità aritmetiche deve necessariamente
prevedere prove diverse, che indagano le componenti fondamentali del sistema
numerico e del calcolo, come ad esempio:  
​

  * _calcolo a mente e scritto,_
  *  _conoscenza dei fatti aritmetici,_
  *  _giudizio di numerosità e di grandezza,_
  *  _ordinamento di serie di numeri,_
  *  _scrittura e lettura di numeri._

  
Esistono _prove standardizzate_ finalizzate a valutare il livello di
competenza raggiunto nelle principali componenti di elaborazione cognitiva del
sistema dei numeri e del calcolo. I risultati di una valutazione approfondita
delle abilità di calcolo, che metta in luce le competenze di base maggiormente
compromesse, consentono di progettare un intervento specifico.  
  
I disturbi del calcolo richiedono quindi un **trattamento specialistico** , ma
molto può essere fatto anche a **scuola** . Per esempio, è utile evitare di
far ripetere al bambino molte volte un esercizio in cui compie un errore,
poiché rischia di renderlo automatico. Inoltre, è opportuno limitare, quando
possibile, il sovraccarico della memoria, permettendo all'alunno di utilizzare
dei supporti nello svolgimento di un compito di calcolo a mente.  
  
Lo trovi anche su:  [http://www.igeacps.it/](http://www.igeacps.it/neuropsicologia/articoli/666-quando-i-numeri-sono-un-problema-la-discalculia.html)


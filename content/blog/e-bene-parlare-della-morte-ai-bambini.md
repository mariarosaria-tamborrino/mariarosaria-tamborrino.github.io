---
title: "È bene parlare della morte ai bambini?"
date: 2017-09-12
omit_header_text: true
background_image: 'sfondo_articoli.png'
featured_image: 'articles/orsetto_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: true
---

Il **lutto** è la condizione in cui ci si trova in seguito alla **morte** di
una persona cara. Quanto più la perdita è improvvisa, traumatica e violenta,
tanto più l' _adattamento_ risulta complesso, faticoso e caratterizzato da
emozioni tra di loro spesso contraddittorie.  
Il lutto è un'esperienza che si trovano a dover affrontare non solo gli
adulti, ma anche i **bambini** .  
  
_Molti genitori si chiedono: “è bene parlare della morte con i bambini?”_  
È fondamentale affrontare l'argomento, poiché l a scoperta della morte è un
_passaggio evolutivo inevitabile_.  
I bambini restano spesso molto turbati dal fatto che non ci sia un ritorno.
Questo aspetto per loro è qualcosa di nuovo e più grande di qualsiasi capacità
di dare spiegazioni e di prevedere. D i fronte alla morte di un animale o di
una persona conosciuta spesso i bambini pongono domande come: " È morto per
sempre?”, “Dove va chi muore?”.  
  
Questi interrogativi, durante l' **adolescenza** , di solito si trasformano
nella consapevolezza che ogni essere vivente prima o poi dovrà morire e nell'
_accettazione_ del pensiero che questo accadrà anche i propri cari.  
  
Riuscire a pensare alla morte come a un _passaggio naturale e inevitabile_
della vita comporta una maturazione e una profondità di pensiero che i bambini
piccoli in genere ancora non hanno. Per questo è importante per loro avere
accanto degli adulti, che rispondano alle loro domande e che gli siano vicini
sul piano emotivo, condividendo anche le proprie esperienze e il loro vissuto.  
  
_Quali sono le occasioni per parlare della morte?_  
È  importante tornare sul tema tutte le volte che il bambino sente il bisogno
di farlo. Le sue **domande** possono essere più o meno dirette. È fondamentale
che il genitore risponda e non lasci cadere nessun interrogativo.  
  
Molto spesso le domande sorgono spontaneamente di fronte ai fatti che accadono
nella vita, come la morte di un familiare o di un animale domestico. In altri
casi, gli spunti possono arrivare da una notizia sentita al telegiornale
oppure da un film.  
  
Nel prossimo articolo parleremo in dettaglio di come sarebbe meglio affrontare
l'argomento della morte con i bambini, anche in base all'età e ad una serie di
altre variabili.  
  
_Riferimenti bibliografici: Pellai A., Tamborini B. (2011). Perché non ci sei
più? Accompagnare i bambini nell'esperienza del lutto. Edizioni Erickson._


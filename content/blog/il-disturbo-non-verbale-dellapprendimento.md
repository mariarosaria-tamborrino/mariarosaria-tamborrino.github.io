---
title: "Il disturbo non-verbale dell'apprendimento"
date: 2016-01-18
omit_header_text: true
background_image: 'sfondo_articoli.png'
featured_image: 
show_featured_image_at_the_top: false
show_featured_image_at_the_bottom: false
show_reading_time: true
draft: false
---

L'attenzione degli insegnanti e dei professionisti che si occupano di disturbi
dell'apprendimento di solito è rivolta a quei bambini che mostrano difficoltà
scolastiche di tipo linguistico. Questo è in parte dovuto all'importanza del
linguaggio negli apprendimenti scolastici. Tuttavia, questo atteggiamento può
portare a trascurare quella piccola percentuale di bambini che, pur con una
buona competenza linguistica, incontrano difficoltà nell'elaborazione di
informazioni di tipo **non verbale** .  
  
Nonostante, negli ultimi anni sia aumentato l'interesse nei confronti di
questi bambini e siano state condotte numerose ricerche a riguardo, è tuttora
rara la diagnosi di **Disturbo Non-Verbale dell'apprendimento** (NLD). Questo
non è dovuto solo alla scarsa attenzione rispetto alle abilità visuo-spaziali
in ambito scolastico, ma anche al fatto che non esistono dei criteri univoci
per la definizione del disturbo.  
  
Il bambino con NLD presenta carenze specifiche in compiti di natura non
verbale e soprattutto **visuo-spaziale** , associate a prestazioni sufficienti
in compiti verbali. Spesso (ma non necessariamente) il bambino può presentare
_impaccio motorio_ e difficoltà nelle _competenze grosso-motorie_ coinvolte
nella cura di sé e nel gioco, come ad esempio, allacciarsi le scarpe, saltare
o andare in bicicletta.  
  
Inoltre, nei test standardizzati che esaminano le abilità visuo-motorie e
visuo-spaziali, il bambino fornisce prestazioni significativamente al di sotto
della media e presenta difficoltà in compito come _ricalcare, colorare,
tagliare con le forbici e scrivere_ .  
Al contrario, questi bambini solitamente manifestano uno _sviluppo linguistico
adeguato_ , possiedono un ricco vocabolario, tendono ad essere molto loquaci e
a parlare continuamente senza lasciare spazio all'interlocutore (Rourke,
1995).  
  
E' presente una notevole variabilità nelle prestazioni scolastiche ottenute da
questi bambini. Gli apprendimenti strumentali di base possono mettere in gioco
diverse abilità di tipo visuo-spaziale, come nell 'incolonnamento dei numeri e
nella gestione dello spazio del foglio.  
In particolare, le aree di apprendimento scolastico che risultano maggiormente
compromesse riguardano quegli ambiti che includono la manipolazione di
informazioni visuo-spaziali, come il disegno, la matematica, la geometria, la
scrittura, la geografia.  
  
  
Riferimenti bibliografici: Cornoldi C., Zaccaria S. (2011). In classe ho un
bambino che...". Giunti Scuola Srl.


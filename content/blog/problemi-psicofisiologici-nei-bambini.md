---
title: "Problemi psicofisiologici nei bambini"
date: 2016-10-24
omit_header_text: true
background_image: 'sfondo_articoli.png'
featured_image: 'articles/palloncini-bambini_orig.jpg'
show_featured_image_at_the_top: true
show_featured_image_at_the_bottom: false
show_reading_time: true
draft: false
---

Con il termine " **problemi psicofisiologici** " di solito si intendono
lamentele di fastidi, malattie o dolori fisici che non hanno una base medica
accertata. Si può presumere quindi che tali sintomi siano causati da **disagio
emotivo.**  
Tuttavia, questo non vuol dire che si tratti di problemi immaginari: per il
bambino il disagio è reale quanto quello causato da problemi che hanno una
base medica nota.  
L'espressione “senza una base fisica nota” indica che potrebbe anche essere
presente una causa organica, ma non sia stata ancora evidenziata.  
  
I problemi psicofisiologici sono spesso considerati secondari ad altri
disturbi principali, come l'ansia o la depressione.  
  
Le lamentele somatiche più frequenti in età evolutiva sembrano essere:

  * _mal di stomaco, dolori addominali o nausea,_
  *  _mal di testa, dolore agli occhi,_
  *  _dolore agli arti,_
  *  _sensazione di formicolio alle estremità corporee,_
  *  _vertigini,_
  *  _senso di debolezza,_
  *  _sensazione di svenimento._

In alcuni casi i problemi psicofisiologici provocano un po' di fastidio e di
disagio, ma non sono debilitanti. Tuttavia, ci sono situazioni in cui tali
disturbi vengono vissuti dal bambino con una tale intensità da costituire un
grosso limite nella vita quotidiana. In tal caso è importante rivolgersi ad un
professionista che possa aiutare il bambino ad affrontare tali difficoltà.  
  
È stato ipotizzato che i soggetti con problemi psicofisiologici significativi
abbiano un' _ipersensibilità agli stimoli fisiologici_ , ovvero una tendenza a
concentrarsi sulle condizioni fisiche e a percepire situazioni di cui le altre
persone non si rendono conto o a cui non danno importanza. Naturalmente, i
pensieri relativi a tali sensazioni influiscono su quanto esse saranno
problematiche per il soggetto che le percepisce.  
  
​ _Riferimenti bibliografici:  
Di Pietro et al. (2013). L'intervento cognitivo comportamentale per l'età
evolutiva. Edizioni Erickson._  
  


---
title: "Chi Sono"
date: 2023-03-22T22:51:26+01:00
menu: "main"
weight: 11
draft: false
---

![Maria Rosaria Tamborrino](/maria-rosaria-tamborrino-piccola.jpg)

## Esperienza professionale

Sono una psicologa e psicoterapeuta ad indirizzo *cognitivo-comportamentale*, specializzata in *neuropsicologia*, *schema therapy* e all'utilizzo del *biofeedback*. Inoltre sono *[EMDR](/blog/cose-lemdr-e-perche-e-utile) Practitioner*.
Sono iscritta all'Ordine degli Psicologi della Regione Puglia con n. 2199 e attualmente svolgo l'attività di libera professionista presso il mio studio privato a **Martano** (Le) e a **Lecce**. ​Da gennaio 2023 lavoro come psicologa all'interno del **Centro Autismo Territoriale** (CAT) della ASL di Lecce.

Ho maturato esperienza nella valutazione e riabilitazione neuropsicologica, con persone adulte e con bambini, lavorando dal 2007 al 2013 presso il Presidio di Riabilitazione funzionale “Istituto Santa Chiara”.

Inoltre, ho seguito alcuni progetti in diverse scuole allo scopo di facilitare la gestione della classe attraverso il ricorso a tecniche comportamentali e di individuare precocemente difficoltà di apprendimento in bambini della scuola primaria e dell'infanzia.
Sono stata componente del comitato di consulenti scientifici della Lega Italiana contro i Disturbi d'ansia, da Agorafobia e da Attacchi di Panico (LIDAP) per la provincia di Lecce,

Ho collaborato con l'ASD "**Mollare mai**", associazione sportiva che ha come obiettivo quello di avvicinare le persone con disabilità allo sport, fornendo supporto psicologico ai partecipanti e alle loro famiglie. Attualmente, collaboro con l’Associazione “Io non mollo”, offrendo sostegno psicologico a pazienti oncologici e ai loro familiari.

Sono Full Member dell'International Society of Schema Therapy (**ISST**), socia dell'**Associazione [EMDR Italia](https://emdr.it)** e dell'Associazione **[Mentecomportamento](https://www.mentecomportamento.it)**, Associazione Culturale che si occupa, a livello nazionale, di promozione della salute mentale e di plusdotazione cognitiva. Inoltre, sono socia **[AIRIPA](https://www.airipa.it)**, la principale associazione italiana che riunisce esperti e professionisti che operano nel campo della psicopatologia dell'apprendimento.

Inoltre, ho collaborato con **[Gifted And Talented Education (GATE)-Italy](http://talentgate.it)**, Associazione Scientifica Nazionale senza scopo di lucro, che riunisce i principali esperti nazionali sui temi della **plusdotazione** e dei bisogni educativi speciali per rispondere ai bisogni dei **bambini ad alto potenziale intellettivo** (gifted children) e con bisogni educativi speciali, delle loro famiglie e dei loro insegnanti.

## Formazione

Nel 2003 ho conseguito la laurea triennale in **Scienze psicologiche, cognitive e psicobiologiche** con lode presso l'Università degli Studi di Padova e nel 2005, presso la stessa università, la laurea specialistica in **Psicologia sperimentale e neuroscienze cognitivo-comportamentale** con lode. Nel 2009 ho conseguito la specializzazione in **Psicoterapia cognitivo-comportamentale** presso l'Istituto Santa Chiara di Lecce.

Nel 2007 ho frequentato il master di I livello in **Criminologia clinica e psicopatologia** forense presso l'Università del Salento. Inoltre, nel 2012 mi sono perfezionata in **Tecniche comportamentali in bambini con disturbi autistici ed evolutivi globali** presso l'Università di Modena e Reggio Emilia, nel 2013 in I *DSA (disturbi specifici dell'apprendimento): valutazione e intervento in ambito psicoeducativo** presso l'Università Europea di Roma. Inoltre, ho partecipato a diversi corsi di formazione e congressi inerenti la neuropsicologia, la psicoterapia e la psicofisiologia.

Nel 2016 ho frequentato il training internazionale in **Schema Therapy**, organizzato dall'Istituto di Scienze Cognitive e accreditato dalla Società Internazionale di Schema Therapy.
Inoltre, ho frequentato diversi corsi sulla **mindfulness** e sul suo utilizzo in età adulta e con i bambini.
Nel 2017 ho frequentato il **Coping Power Program Training**, che abilita alla conduzione di gruppi Coping Power per bambini con problematiche comportamentali e alla diffusione del modello nel contesto scolastico.
Nel 2018 ho conseguito la certificazione di II livello per l'uso del **Biofeedback**. Nello stesso anno ho frequentato il training di **I e II livello in EMDR** (Eye Movement Desentitation Reprocessing), approccio psicoterapeutico per il trattamento di diverse psicopatologie e problemi legati sia ad eventi traumatici, che a esperienze emotivamente stressanti.
Nel 2019 ho frequentato il workshop in **Mindful Interbeing Mirror Therapy**, un approccio psicoterapeutico innovativo. Nello stesso anno ho conseguito il titolo di **Esperto in valutazione e riabilitazione neurocognitiva dell'età evolutiva, dell'adulto e dell'anziano** frequentando il Master di II livello dell'Università del Salento.
Nel 2020 ho frequentato il training base in **Compassion Focused Therapy**.
Nel 2022 ho frequentato il master di I livello in **Gifted. Didattica  e psicopedagogia per gli alunni con alto potenziale cognitivo e plusdotazione** organizzato dall'Università LUMSA.

## Attività didattica

Dal 2010 al 2013 sono stata **docente** di neuropsicologia presso la scuola di specializzazione “Istituto Santa Chiara”.
Ho tenuto numerosi corsi di formazione riguardanti la neuropsicologia, i disturbi dell'apprendimento, la plusdotazione cognitiva e le problematiche comportamentali, rivolti ad insegnanti, educatori, operatori dell'ambito sanitario e genitori. 

## Partecipazioni a convegni

Ho partecipato in qualità di relatrice a diversi congressi:

* III Convegno Internazionale "Gifted Education e Inclusione: miti, mode e misconcezioni":  "QI o IAG? Quale indice riflette al meglio la plusdotazione?"
* XXI Congresso AIRIPA: “Screening in età prescolare: risultati di un’esperienza con il test SR 4-5”
* 16th Congress of the European Federation of Neurological Societies: “Topographical disorientation in ageing: preliminary results in healthy subjects and MCI patients”
* XI Congresso Nazionale SIRN: “Riabilitazione neuropsicologica della Sclerosi multipla attraverso un training computerizzato”
* XIX Congresso Nazionale AIRIPA: “Distrofia dei cingoli e ADHD: analisi di un caso clinico”
* III Congresso Nazionale GIRN 2010: “La riabilitazione del neglect: un caso clinico”
* I Congresso Regionale AIDAI-Puglia: Attenzione e funzioni esecutive in soggetti con DDAI: strumenti di valutazione e test neuropsicologici”
* I Congresso Internazionale AINp: “La riabilitazione neuropsicologica in un soggetto con ritardo mentale lieve: un caso clinico”
* IV Congresso Nazionale di Disabilità, Trattamento, Integrazione: “Cambiamenti qualitativi e quantitativi nell’invecchiamento normale e nei disturbi progressivi degenerativi”.

## Dicono di me

{{< rawhtml >}}
<div id="js_widget" class="ie-common-widget ie-reviews">
<script type="text/javascript" src="https://www.guidapsicologi.it/widget/review_extended?com=144274&h=3e5d193056b48d9a83f915c82975a8b4&v=10"></script>
<div class="portal-by">
<a id="js_portal_by" href="https://www.guidapsicologi.it?utm_source=144274&utm_medium=widget&utm_campaign=widget-review_extended" rel="nofollow" style="text-decoration:none;color:#617d97;font-family:Hind,sans-serif;">
Da <span style='color:#149c97;font-family:Hind,sans-serif;font-weight:400;letter-spacing: 0.015em;text-decoration:underline;'>GuidaPsicologi.it</span>
</a>
</div>
</div>
{{< /rawhtml >}}

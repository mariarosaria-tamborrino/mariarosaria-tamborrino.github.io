---
title: "Servizi"
date: 2023-03-22T22:54:10+01:00
menu: "main"
weight: 12
draft: false
---

Sono una psicologa e mi occupo di diagnosi, valutazione e riabilitazione neuropsicologica. Inoltre sono una [psicoterapeuta ad orientamento cognitivo-comportamentale](/blog/come-funziona-la-psicoterapia-cognitivo-comportamentale), formata in **schema therapy** e **EMDR**. Nel mio lavoro mi avvalgo anche dell'ausilio del [biofeedback](/blog/cose-il-biofeedback-quando-e-utile), procedura che ha dimostrato di essere efficace nel trattamento di numerosi disturbi.

Svolgo le mie attività:

* presso il mio studio,
* a domicilio,
* online.

I trattamenti a domicilio e online sono consigliati e utili qualora una persona si trovi in una situazione di impossibilità o difficoltà nel muoversi dalla propria abitazione per problematiche di natura motoria o psicologica. Inoltre, le consulenze online sono utili per gli italiani che si trovano all'estero e che preferiscono ricorrere ad un professionista della salute mentale che parli la propria lingua.

Le aree di intervento di cui mi occupo principalmente sono di seguito riportate.

### Età evolutiva

**Valutazione neuropsicologica** e riabilitazione cognitiva in bambini e adolescenti con:

* [disturbi dell’apprendimento](/blog/disturbi-specifici-dellapprendimento-limportanza-della-valutazione) ([dislessia](/blog/cose-la-dislessia), [disortografia](/blog/quando-scrivere-e-un-problema-la-disortografia), [disgrafia](/blog/quando-scrivere-e-il-problema-la-disgrafia), [discalculia](/blog/cose-la-discalculia), [disturbo non-verbale dell'apprendimento](/blog/il-disturbo-non-verbale-dellapprendimento)),
* [disturbo da deficit di attenzione e iperattività/impulsitivà](/blog/disturbo-da-deficit-di-attenzione-e-iperattivita-impulsivita),
* disabilità intellettive,
* disturbi dello spettro autistico.
* altre problematiche neuropsicologiche.

Valutazione neuropsicologica in bambini con **plusdotazione o ad alto potenziale cognitivo**.
[Psicoterapia](/blog/principali-aspetti-dellapproccio-cognitivo-comportamentale-applicato-al-bambino) per problematiche emotive e comportamentali.
**Parent training** rivolto ai genitori per migliorare le [competenze genitoriali](/blog/le-competenze-genitoriali).

### ​​​Età adulta

* [Psicoterapia](/blog/come-funziona-la-psicoterapia-cognitivo-comportamentale) in soggetti con disturbi d'[ansia](/blog/ansia-quando-il-sintomo-diventa-disturbo) (fobie, attacchi di [panico](/blog/perche-l-attacco-di-panico-si-verifica-in-determinati-contesti)), dell'umore e altre problematiche psicologiche.
* Sostegno psicologico rivolto a chi si trova ad affrontare un momento di particolare difficoltà.
* [Valutazione neuropsicologica](/blog/cose-la-valutazione-neuropsicologica) e **riabilitazione cognitiva** in soggetti con esiti di ictus, trauma cranico e altre patologie neurologiche.
* Trattamento con **biofeedback**.
* Psicoterapia [EMDR](/blog/cose-lemdr-e-perche-e-utile).
* Training autogeno.
* Mindfulness.
* Stimolazione cognitiva in soggetti con demenze e decadimento cognitivo lieve.

### Ambito scolastico

Corsi di formazione rivolti ad insegnanti e a genitori inerenti le seguenti tematiche:

* [difficoltà e disturbi dell'apprendimento](/blog/difficolta-e-disturbo-specifico-dellapprendimento-due-concetti-distinti),
* difficoltà attentive e [ADHD](/blog/disturbo-da-deficit-di-attenzione-e-iperattivita-impulsivita),
* problematiche comportamentali e tecniche per la gestione delle stesse,
* plusdotazione e alto potenziale cognitivo.

Progetti di screening per l'[individuazione precoce di difficoltà di apprendimento](/blog/limportanza-della-prevenzione-delle-difficolta-di-apprendimento) e attentive
Sportello di ascolto psicologico rivolto ad insegnanti e genitori.
